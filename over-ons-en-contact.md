---
title: Staging Access
layout: layout.njk
---

Wie we zijn? Twee dames met een passie voor toegankelijkheid en de culturele sector.

# Over ons

<div>

## Joyce Vuylsteke

Joyce Vuylsteke is sociaal-cultureel werker en zet zich in vanuit deze hoedanigheid, waarbij haar visuele beperking een extra expertise biedt.

Waar zij zich voorheen in haar dagelijkse praktijk ontplooide rond het thema armoede, gebruikt zij nu haar knowhow en talenten om het culturele landschap toegankelijk te maken. Hiervoor spoort zij blokkades op die de sector belemmeren om zich tot een divers en inclusief speelveld voor zowel bezoekers als makers te ontwikkelen.

Bijzondere focus ligt op het op maat uitwerken van praktische tools om aan de slag te gaan met toegankelijkheid. Ook richt zij zich op het introduceren van eigentijdse gedragscodes in een werking, het begeleiden van makers in hun creatief proces, en het uitwerken van toegankelijkheidsinitiatieven zoals het creÃ«ren van audiobeschrijvingen.

</div>

## Saartje Cauwenbergh

Saartje Cauwenbergh is van opleiding kunst- en cultuurbemiddelaar. Tot voor kort werkte zij meer dan 12 jaar voor een grote instelling in de podiumkunsten als publiekswerker, met een specifieke focus op toegankelijkheid. Gedurende deze jaren kon een ruime knowhow en expertise worden opgebouwd, onder andere door haar betrokkenheid bij het Europese ACT-project (Accessible Culture & Training) en de ontwikkeling van een nieuwe technische tool om theatervoorstellingen toegankelijk te maken.

Binnen Staging Access legt Saartje, naast een inhoudelijke focus op toegankelijkheidsinitiatieven, zich in het bijzonder ook toe op de meer productionele en technische kanten ervan.

Naast haar engagement bij Staging Access is Saartje in het dagelijks leven ook productieleider bij een strijkorkest.
