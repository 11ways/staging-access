<!DOCTYPE html>
<html lang="nl">
    <head>
        <meta charset="UTF-8" />
        <meta
            name="viewport"
            content="width=device-width, initial-scale=1.0" />
        <title>Staging Access</title>
        <style>
            @import url('https://fonts.googleapis.com/css2?family=Noto+Sans:ital,wght@0,100..900;1,100..900&display=swap');
        </style>
        <link
            rel="stylesheet"
            href="/css/styles.css" />
    </head>
    <body>
        <header><nav>
    <a href="/" aria-current="page">
        <img src="/images/monogram.svg" alt="" style="width: 1.5rem;">
        Home
    </a>
    <a href="/wat-en-waarom" >Wat en waarom</a>
    <a href="/voor-wie-en-hoe" >Voor wie en hoe</a>
    <a href="/over-ons-en-contact" >Over ons en contact</a>
</nav>
</header>
        <main>
            <h1>Staging Access</h1>
<p>'Staging Access’ betekent letterlijk het ‘ensceneren van toegang’, een doel dat we voor ogen hebben met de activiteiten die we uitbouwen. Daarnaast verwijst onze naam naar het op de voorgrond plaatsen van toegankelijkheid, een figuurlijk maar soms ook letterlijk podium bieden aan dit topic. Zo willen we, op kwaliteitsvolle en creatieve manieren, verregaandere participatiemogelijkheden creëren voor een publiek én kunstenaars met een beperking die in het huidige podiumlandschap nog al te vaak op grenzen botsen.</p>
<p>We doen dit vanuit de overtuiging dat cultuur het gevoelsleven van de mens verzorgt, het algemeen emotioneel en mentaal welzijn bevordert, en ruimte maakt voor verbinding en socialisatie. Het toegankelijk maken van onze cultuursector op een comfortabele manier voor zoveel mogelijk mensen draagt hiertoe bij. Het verlaagt de drempel tot participatie en normaliseert begrippen zoals gelijkwaardigheid en inclusie. Op deze manier geven we uitdrukking en draagkracht aan het omgaan met menselijke kwetsbaarheden en buigen we om naar kracht in plaats van zwakte.</p>
<p>Het (zo) toegankelijk (mogelijk) maken van culturele evenementen en de werkingen die deze evenementen organiseren, voor mensen met een beperking, beschouwen we als onze missie. Ofwel doordat wij één en ander uitwerken op vraag van een kunstenaar/collectief/organisatie, ofwel doordat we een kunstenaar/collectief/organisatie hierin begeleiden zodat zij, nu of in de toekomst, ook zelf een toegankelijkheidswerking kunnen uitbouwen. Daarnaast willen we een lans breken voor de inclusie van toegankelijkheid in (politieke) besluitvorming en voor het bredere algemene/publiekelijke besef over en rond toegankelijkheid.</p>
<p>Binnen de culturele sector willen we bouwen aan een nieuwe productielogica, een waarbij de inclusie van toegankelijkheid tot een vanzelfsprekendheid kan uitgroeien. Onderzoek toont immers aan dat toegang tot cultuur voor bezoekers met een beperking nog steeds allesbehalve vanzelfsprekend is en er zelden gekomen kan worden tot echte betrokkenheid en volwaardige deelname. Personen met een beperking staan centraal in wat we doen volgens de principes van Universal Design, wat zoveel wil zeggen als dat we integrale en inclusieve toegankelijkheid voor zoveel mogelijk mensen als doel vooropstellen. Omgekeerd geloven we dat het podiumgebeuren verrijkt kan worden door het kunnen delen van creaties met een bredere groep van toeschouwers, om zo tot een wederzijdse erkenning, zingeving en begrip te komen.</p>

        </main>
        <footer>
            <p>&copy; 2024 Staging Access</p>
        </footer>
    </body>
</html>
